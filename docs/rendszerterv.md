Rendszerterv
============
A rendszer célja
----------------
A rendszer legfőbb célja, hogy segítse a szakkörön résztvevők logikai készségeinek fejlődését. Az alkalmazás játékos formában támogassa a szakkör tematikáját, ezzel a résztvevők érdeklődésének felkeltését hivatott szolgálni. A többszemélyes játékok célja többek között az egészséges versenyszellem ébresztése a diákokban, míg a csapatjátékok (vagy ha egy kétszemélyes játékot csapatban játszanak) esetén a tanulók összedolgozási, illetve együttműködési képességének a fejlesztése.

Cél továbbá a felhasználók hozzászoktatása a versenyhelyzetekhez, és azok kezeléséhez. Ez a játékok kompetitív jellegéből adódik, és továbbá fejleszti a tanulók koncentrálóképességét.

Az elért eredményeket fontos nyomon követni, hogy a diákok számon tarthassák korábbi eredményeiket. Ugyanakkor ehhez egy játékosnéven túl semmilyen személyes információt, adatot nem hivatott az alkalmazás tárolni, csupán a játékra vonatkozó legfontosabb adatokat. A rendszerre vonatkozó szabályoknak megfelelően az alkalmazás nem tárolhat semmit az adott iskolai gépen kívül.

A mai fiataloknak az egyre inkább digitális világban nagyon fontos, hogy elsajátítsák a modern technika helyes és hasznos használatát. A program ehhez is hozzájárul, illetve a technika iránti érdeklődést is növelni hivatott. A használatával a tanulók fejleszthetik számítógépes ismereteiket.

A rendszer célja továbbá az egyszerű, zökkenőmentes működés biztosítása, mivel a felhasználók nagy része nem rendelkezik különösebb informatikai szaktudással. A program Windows operációs rendszer alatt kell, hogy fusson. Ehhez korszerű gépek állnak a megrendelő rendelkezésére. Ugyancsak cél a telepítés, illetve karbantartás komplexitásának minimalizálása is.

Ezen felül a rendszernek célja, hogy a szakkörön meglévő játékokat inkább kiegészítse, mintsem helyettesítse.

Telepítési terv
---------------
A megrendelő kívánsága szerint elkészített, megfelelően letesztelt alkalmazás az iskola saját rendszerének adminisztrátorainak, rendszergazdáinak kerül majd átadásra, akik elvégzik annak telepítését a kívánt iskolai számítógépekre.

Karbantartási terv
------------------
A karbantartás 2 részből áll az elkészítendő szoftver esetében. Egyrészről az esetlegesen felmerülő hibák javításának tervéről, másrészről pedig a szoftver bővítésének tervéről.

**Hibajavítási terv**: Amennyiben a szoftver átadását követően, a használat során bármilyen nemű hiba lép fel, a javítás a következő lépések szerint történik:

1. A hiba felfedezését követő legrövidebb időn belül a fejlesztők megkezdik annak feltárását, javítása.
2. A javítás elkészültével egy rövid tesztelési folyamaton megy át a javított szoftver.
3. Majd a kész szoftver díjmentesen újratelepítésre kerül az iskola számítógépein.